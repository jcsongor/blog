---
layout: page
title: "bio"
permalink: /bio
---

A sport, a mozgás mindig is fontos része volt az életemnek, közel 25 évet töltöttem különböző harcművészetek tanulásával és tanításával. A japán küzdősportok adták azt a hozzáállást és munkamorált, ami mind a mai napig sokat segít a gyakorlásban és a mindennapi életben.

Nagy váltás volt ezek után a capoeira, mind fizikailag, mind mentálisan: precízen előírt formagyakorlatok helyett a spontaneitás és a kreativitás került előtérbe. Készen kapott technikák és gondosan felépített edzéstervek helyett olyan tanároktól kellett „ellopni” a technikákat, akikkel sokszor nem is beszéltünk közös nyelvet. Emellett hiányoztak bizonyos fizikai képességek is: az akrobatikához szükséges koordináció, a rúgásokhoz és a talajmunkához szükséges specifikus erő és hajlékonyság. Elkezdtem hát olyan tanárokat keresni, akik segíthetnek áthidalni ezeket a problémákat.

Így találtam rá 2009 környékén Ido Portalra, aki egészen egyedülálló módszerrel oktatta a capoeira akrobatikus és talajtechnikáit. Akkoriban kezdett kialakulni a generalista megközelítésű mozgásgyakorlás körüli közösség, azonban én sokáig kicsit kétkedve figyeltem, ahogy Ido és tanítványai a capoeirától és az akrobatikától egyre távolabbi területekre kezdtek „tévedni”. Én csak a spárgáért meg a kézenpörgésekért jöttem, semmi tehetségem a zsonglőrködéshez, a tánchoz meg pláne, igyekeztem minél inkább hazai terepen, komfortzónán belül maradni.

Az igazi szemléletbeli váltást a 2019-es Movement Camp hozta: egy nagy lecke, amit itt kaptam, hogy teljesen rendben van, ha az ember leveszi a szemét a célról és „csak úgy” gyakorol. A gyakorlás kedvéért. A gyakorlás minősége persze nem csökken, de a gyakorlás tárgya vagy célja másodrangúvá válik. (Mint kiderült nem kell tehetség ahhoz, hogy az ember élvezze a zsonglőrködést – vagy ahhoz, hogy tanuljon belőle valami újat.)

Sokat segít persze, ha van egy közösség hasonló gondolkodású emberekkel, ahol mindez megfelelő kontextusba tud kerülni. Ez a fontos darab sokáig hiányzott a kirakósból, úgyhogy hatalmas öröm, hogy csatlakozhattam a Bambusz Test Projekthez.”

BIO
1997 ZBK Kempo Karate World Cup – III. hely
2000 American Kenpo Karate European Championship – II. hely
2003 ZBK Kempo 3. kyu
2013 Ido Portal Corset
2014 Yuval Ayalon Handstand Workshop
2015 Capoeira Instrutor (Cordão de Ouro Cangaço)
2016-tól Ido Portal Online Coaching
2017 Ido Portal (Mo)tion
2018 Ido Portal Juggernaut
2019 Ido Portal Movement Camp, European Movement Meeting, Juggernaut
2021 Ido Portal Movement Intensive Berlin
2022 Ido Portal Movement Intensive Berlin, Israel
